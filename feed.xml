<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title>Chaotic ramblings</title>
    <description>ShawkyZ Ramblings</description>
    <link>https://ramblings.shawkyz.info/</link>
    <atom:link href="https://ramblings.shawkyz.info/feed.xml" rel="self" type="application/rss+xml"/>
    <pubDate>Fri, 06 Oct 2017 15:38:29 +0200</pubDate>
    <lastBuildDate>Fri, 06 Oct 2017 15:38:29 +0200</lastBuildDate>
    <generator>Jekyll v3.1.2</generator>
    
      <item>
        <title>أنا مش كفاية</title>
        <description>&lt;p&gt;بستغرب من الناس اللي بتقولي “اه، انا بحب نفسي” او “انا راضي عن نفسي” او “راضي عن اللي بعمله”.&lt;/p&gt;

&lt;p&gt;ازاي ممكن واحد يرضى عن نفسه؟ ازاي حد يوصل لمرحلة اكتفاء كده و يقول انا مش عايز حاجة تاني؟&lt;/p&gt;

&lt;p&gt;اه الرضا و الاكتفاء غير بعض. بس في خط صغير بيفصل بينهم. تفتكر كل الناس ممكن تتدارك و تحافظ على “الرضا” و في نفس الوقت تكمل حياتها عادي؟&lt;/p&gt;

&lt;p&gt;للاسف الموضوع بدأ من أهلي، زمان جدًا. عمره ما كان كفايا اللي بعمله، مهما عملت مش راضيين.&lt;/p&gt;

&lt;p&gt;افتكر لما نتيجة الثانوية العامة طلعت و كنت جايب “97.8%”، تعليقهم كان ان صحابي التانيين جابوا كام؟ 
فعلًا؟&lt;/p&gt;

&lt;p&gt;دايما كنت بتقارن بالتانيين، دايما كنت متوقع ان اللي بعمله مش  كفاية، لحد لما بعدت عنهم و بدات اعيش لوحدي و بقيت مسؤول عن نفسي.&lt;/p&gt;

&lt;p&gt;أكيد طبعا انا اتعلمت معنى المسؤولية دي منهم، فبقيت انا ابويا و امي و اخواتي.&lt;/p&gt;

&lt;p&gt;بقيت دايمًا مش راضي عن اللي بعمله، دايمًا مقتنع انه مش كفاية، لحد ما بقيت مقتنع ان “أنا” مش كفاية، مهما عملت مهما وصلت لحاجة مقتنع انها “طبيعية” او دي حاجة عادية.&lt;/p&gt;

&lt;p&gt;في نفس الوقت كنت باخدها حافز عشان اكمل و اتعلم اي حاجة جديدة.&lt;/p&gt;

&lt;p&gt;فكرة ان اللي عارفه مش كفاية، كان دايمًا بيحفزني اني اكمل و اتعلم و اشتغل، الخ.&lt;/p&gt;

&lt;p&gt;دلوقت انا تعبت، مبقاش عندي ادنى ثقة في نفسي، ولا في اللي حواليا( ممكن نتكلم عن ده في مرة تاني). 
انا عمري ما حبيت نفسي، ولا عارف حتى يعني ايه حد يحب نفسه، الفكرة نفسها مش فاهمها.&lt;/p&gt;
</description>
        <pubDate>Tue, 06 Oct 2015 18:09:47 +0200</pubDate>
        <link>https://ramblings.shawkyz.info/posts/not_enough/</link>
        <guid isPermaLink="true">https://ramblings.shawkyz.info/posts/not_enough/</guid>
        
        
        <category>posts</category>
        
      </item>
    
      <item>
        <title>تعالى اعلمك يعني ايه اكتئاب</title>
        <description>&lt;p&gt;بتوجع ان محدش فاهمك، ولا حتى انت، انت مش فاهم نفسك ولا فاهم انت عايز ايه ولا حاسس كده ليه.
هفضل حاسس بالوجع ده على طول؟ و هو موجود ليه من الأساس؟ مش عارف.&lt;/p&gt;

&lt;p&gt;ولا حتى ينفع تحكي لحد، متأكد انه هيفهم قصدك ايه؟ مش عايز حد يقولي اخرج من اللي انت فيه او حاول تستمع بحياتك عشان اكيد جربت ده.
مبقتش احس بأي حاجة&lt;/p&gt;

&lt;p&gt;سلسلة الأفكار اللي بتيجي ف دماغي مبعرفش أوقفها، ممكن اتحكم فيها ف أولها، اه بكون عارف اللي هيحصل، بس عاملة زي لما تكون عايز تعيط، ممكن تقف بس برضه عايز تسيب نفسك تعيط.&lt;/p&gt;

&lt;p&gt;بس انا مبقدرش أعيط، خالص…&lt;/p&gt;

&lt;p&gt;عايز أبعد عن كل الناس، في نفس الوقت مش عايز اكون لوحدي.
بعدت عن كل اللي اعرفهم، كلهم اتغيروا، و انا اتغيرت.&lt;/p&gt;

&lt;p&gt;بتوجع لما حتى اللي كنت قريب منهم مبقتش عارف تتكلم معاهم.
مش عايز أحكي لحد، عشان محدش هيفهم، بس عايز حد يفهمني.&lt;/p&gt;

&lt;p&gt;محدش فينا عايز يموت، بس تعمل ايه لو الموت هو الحل الوحيد؟
مش قادر استحمل الوجع ده، حاولت و بحاول بس انا تعبت
عايز اعيط بس مش عارف
عايز اصرخ بصوت عالي بس مش عارف
عايز اموت بس مش عارف&lt;/p&gt;

&lt;p&gt;بقيت فاضي من جوايا، مفيش غير الضغط اللي على صدري، مبعرفش اتنفس منه أحيانًا.
نفسي و ضربات قلبي بيزيدوا، ايديا بتبدا تعرق و رجلي تبدا تترعش.&lt;/p&gt;

&lt;p&gt;عارف انها Panic Attack و عارف، بتيجي ف أي وقت و بتروح ف أي وقت.
ممكن أوقفها، بس مش عايز، مش قادر أعيط، هي دي الحاجة اللي هتريحني، ممكن.&lt;/p&gt;

&lt;p&gt;عايز أصرخ، عايز أعيط، عايز حد يهديني… بس مفيش حد.&lt;/p&gt;

&lt;p&gt;لوحدي زي ما كنت و هكون دايمًا.&lt;/p&gt;

</description>
        <pubDate>Mon, 05 Oct 2015 18:09:47 +0200</pubDate>
        <link>https://ramblings.shawkyz.info/posts/my_depression/</link>
        <guid isPermaLink="true">https://ramblings.shawkyz.info/posts/my_depression/</guid>
        
        
        <category>posts</category>
        
      </item>
    
  </channel>
</rss>
