<!DOCTYPE html><html lang="en"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="canonical" href="https://ramblings.shawkyz.info/posts/my_depression/" /><link rel="shortcut icon" href="https://ramblings.shawkyz.info/assets/images/favico.ico" /><title> تعالى اعلمك يعني ايه اكتئاب</title><meta name="description" content="بتوجع ان محدش فاهمك، ولا حتى انت، انت مش فاهم نفسك ولا فاهم انت عايز ايه ولا حاسس كده ليه.هفضل حاسس بالوجع ده على طول؟ و هو موجود ليه من الأساس؟ مش عارف."><link rel="alternate" type="application/rss+xml" title="Chaotic ramblings" href="https://ramblings.shawkyz.info/feed.xml"><link href='https://fonts.googleapis.com/css?family=PT+Serif:400,400italic,700|Roboto+Condensed:700&subset=latin' rel='stylesheet' type='text/css'><link rel="stylesheet" href="/assets/css/main.css"><meta property="og:url" content="https://ramblings.shawkyz.info/posts/my_depression/"><meta property="og:type" content="website"><meta property="og:title" content="تعالى اعلمك يعني ايه اكتئاب"><meta property="og:description" content=""><meta property="og:site_name" content="Chaotic ramblings"><meta name="twitter:card" content="summary"><meta name="twitter:url" content="https://ramblings.shawkyz.info/posts/my_depression/"><meta name="twitter:title" content="تعالى اعلمك يعني ايه اكتئاب"><meta name="twitter:description" content=""><meta property="og:image" content="https://ramblings.shawkyz.info/assets/images/mind.jpg"><meta name="twitter:image" content="https://ramblings.shawkyz.info/assets/images/mind.jpg"><body><div id="shadow"></div><header class="main-header content-wrapper"> <input type="checkbox" id="menu-checkbox" /><nav class="center-wrapper nav-main"> <a class="blog-logo" href="/">Chaotic ramblings</a> <a href="/about/">About</a> <a href="/posts/">Archive</a> <a href="/feed.xml">RSS</a> <label for="menu-checkbox" class="toggle-button" data-open="☰" data-close="☰" onclick></label></nav></header><aside class="sidebar" role="note" style="background-image: url(https://ramblings.shawkyz.info/assets/images/mind.jpg)"><div class="cover"><div class="cover-text"><div class="heading"></div><p></div></div><div id="switcher"></div></aside><main class="content-wrapper"><article class="post"><h1 class="post-title">تعالى اعلمك يعني ايه اكتئاب</h1><p class="post-meta"> <time datetime="2015-10-05">05-10-2015</time> &nbsp;/&nbsp; <span>shawkyz</span><div class="post-content"><p>بتوجع ان محدش فاهمك، ولا حتى انت، انت مش فاهم نفسك ولا فاهم انت عايز ايه ولا حاسس كده ليه. هفضل حاسس بالوجع ده على طول؟ و هو موجود ليه من الأساس؟ مش عارف.<p>ولا حتى ينفع تحكي لحد، متأكد انه هيفهم قصدك ايه؟ مش عايز حد يقولي اخرج من اللي انت فيه او حاول تستمع بحياتك عشان اكيد جربت ده. مبقتش احس بأي حاجة<p>سلسلة الأفكار اللي بتيجي ف دماغي مبعرفش أوقفها، ممكن اتحكم فيها ف أولها، اه بكون عارف اللي هيحصل، بس عاملة زي لما تكون عايز تعيط، ممكن تقف بس برضه عايز تسيب نفسك تعيط.<p>بس انا مبقدرش أعيط، خالص…<p>عايز أبعد عن كل الناس، في نفس الوقت مش عايز اكون لوحدي. بعدت عن كل اللي اعرفهم، كلهم اتغيروا، و انا اتغيرت.<p>بتوجع لما حتى اللي كنت قريب منهم مبقتش عارف تتكلم معاهم. مش عايز أحكي لحد، عشان محدش هيفهم، بس عايز حد يفهمني.<p>محدش فينا عايز يموت، بس تعمل ايه لو الموت هو الحل الوحيد؟ مش قادر استحمل الوجع ده، حاولت و بحاول بس انا تعبت عايز اعيط بس مش عارف عايز اصرخ بصوت عالي بس مش عارف عايز اموت بس مش عارف<p>بقيت فاضي من جوايا، مفيش غير الضغط اللي على صدري، مبعرفش اتنفس منه أحيانًا. نفسي و ضربات قلبي بيزيدوا، ايديا بتبدا تعرق و رجلي تبدا تترعش.<p>عارف انها Panic Attack و عارف، بتيجي ف أي وقت و بتروح ف أي وقت. ممكن أوقفها، بس مش عايز، مش قادر أعيط، هي دي الحاجة اللي هتريحني، ممكن.<p>عايز أصرخ، عايز أعيط، عايز حد يهديني… بس مفيش حد.<p>لوحدي زي ما كنت و هكون دايمًا. <br /> <a class="link-to-post" href="/posts/not_enough/"> <span class="link-to-post__next">&#10535; &nbsp;Next post</span> <span class="link-to-post__title">أنا مش كفاية</span> </a></div></article></main><footer class="blog-footer content-wrapper"><p>&copy; <span class="full-year"></span> Chaotic ramblings</footer><script src="/assets/js/scripts.js"></script>
